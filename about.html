<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>About</title>
    <link rel="stylesheet" href="css/style.css">
</head>

<body>
    <nav>
        <ul>
          <li><a href="home.html">Home</a></li>
  
          <li><a href="index.html">About</a></li>
        </ul>
      </nav>

    <h1>A kollektív tudattalan archetípusai, a személyiséget meghatározó archetípusok</h1>

    <h3>Persona</h3>

    <p>A latin persona mint az ógörög proszópon…… szó fordítása azt a maszkot jelentette, amelyet a színészek öltöttek
        fel, hogy eljátsszanak egy szerepet. A persona szerepszemélyiséget jelent, minden ember egója kialakít egy olyan
        személyiségrészt, amivel érintkezik a többiekkel. Ennek a résznek vannak tudatos és tudattalan részei is. Egy
        personánk van, de több szerepben is szerepelünk, például: anya, dolgozó nő, valamilyen párt tagja, az
        egyházközösség tagja stb. … Ha nem lenne personánk, nem tudnánk társas kapcsolatokat kialakítani. A persona
        szoros kapcsolatban áll az árnyékkal (lásd később). A személyiség inflációja a personával való azonosulást
        jelenti. Ez komoly veszélyforrás lehet, például: ha valaki magas munkahelyi státusszal rendelkezik és teljesen
        azonosul a personájával, akkor a munkahely elvesztése depresszióhoz vezethet. </p>
    <h3>Árnyék</h3>
    <p>
        Az árnyék egy autonóm részszemélyiség, a személyiség alsóbbrendű része, a personával ellentétes tartalmak
        gyűjtőhelye (kompenzatív jelleg). Az árnyék megjelenhet álomban, például: a társadalmilag magasra emelkedett
        emberek álmaiban ellentétes tartalmak: koldus, szegény. Az álomban való megjelenéskor az árnyék azonos nemű az
        álmodóval. Az árnyék lehet projekció (saját elfogadhatatlan énrészeinket kivetítjük másokra) is, például: a
        homofóbia látens homoszexualitást takar. Az árnyék nem minden esetben jelent negatív tartalmat, például: a
        bűnözők árnyéka jó (ez a fehér árnyék), a personájuk gonosz; pörgős ember árnyéka csendes. Minél inkább
        elfojtják az árnyékot, annál sötétebb, erőszakosabb lesz.

        Jung analitikus pszichológiai szemléletében az a veleszületett hajlam, amelyet morális, etikai, esztétikai vagy
        más alapon elvetünk és elfojtva is tartunk, mert ellentétes a tudatos elveinkkel. Idetartozik pl. a nem kellően
        differenciálódott funkció és a kezdetlegesen kifejlődött beállítódás is. Két nagy aspektusa van: a személyes és
        a kollektív árnyék. Az árnyék személyes tudattalanhoz kapcsolódó része a pszichének azon tartalma, amelyet még
        nem éltünk meg, amit elvetettünk, vagy amit elfojtottunk eddigi életünk során. Az árnyék kollektív tudattalanhoz
        kapcsolódó része pedig a bennünk lévő, általános, emberi, sötét oldal.
    </p>
    <h3>Selbst</h3>
    <p>Jung analitikus pszichológiájában a Selbst a psziché archetípusos alakja; a pszichés totalitás centruma, ami
        befogadja a tudatot és a tudattalant. A Selbst a személyiség központi archetípusa, nem lehet lefordítani, de
        elterjedt a mély-én vagy a személyiségközpont fordítás. Ez a személyiség központjának és totalitásának
        kifejezője. Megjelenési formája a mandala, a teljesség szimbóluma. Ez az Imago Dei, az Isten képe bennünk,
        ezáltal fel tudjuk venni Istennel a kapcsolatot, ez az „istenérzékelés szerve”. Az emberi élet célja a Selbsttel
        való kapcsolat kiépítése, a hozzá való eljutás. Kb. 40 éves kortól jut el az ember a Selbstjének megismeréséhez.
        A Selbst és annak szimbólumai Isten archetípusát alkotják. Egy patológiásan vallásos ember éretlen Selbsttel
        rendelkezik. </p>
</body>

</html>