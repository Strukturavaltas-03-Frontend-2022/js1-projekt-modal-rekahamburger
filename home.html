<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Home</title>
    <link rel="stylesheet" href="css/style.css">
</head>

<body>
    <nav>
        <ul>
          <li><a href="index.html">Home</a></li>
  
          <li><a href="about.html">About</a></li>
        </ul>
      </nav>
    <h1>Carl Gustav Jung élete</h1>
    <p>
        Carl Gustav Jung 1875. július 26-án született Kesswilben. Apja a svájci reformált egyház lelkésze, ezáltal
        keresztény kulturális hagyományban nőtt fel. Anyja szintén lelkész lánya volt. Édesanyjának a misztikus
        irányultsága erős befolyást gyakorolt rá. A családi legenda szerint nagyapja Goethe egyik törvénytelen gyermeke
        volt. </p>

   <p>  Családja Bázelbe költözött Jung négyéves korában, és 11 éves korától oda járt iskolába. Később a bázeli
        egyetemre jelentkezett azzal a céllal, hogy archeológus lesz, ám kiderült, hogy nem tanítanak régészetet azon az
        egyetemen, és mivel családja szűkös anyagi körülményei miatt nem mehetett el máshová tanulni, ezért ott az
        orvosi hivatást választotta. 1900-ban szerezte meg az orvosi képesítését és egy véletlen, Krafft-Ebing
        pszichiátriai könyve akadályozta meg abban, hogy beálljon katonaorvosnak. A pszichiátriától mint tudománytól
        megkaphatta azt, amire talán szüksége volt: objektív tudományosságot és szabad teret a miszticizmussal
        kapcsolatban. Filozófiai érdeklődéssel is rendelkezett, olvasta például Kanttól A tiszta ész kritikáját.[1]
        Spirituális érdeklődésének kielégítésére eleinte a keleti és a nyugati tradíciókhoz fordult, olvasott például
        Eckhart mestertől, az egyiptomi Halottak Könyvéből, és a kínai Ji csingből, a Változás Könyvéből. Doktori
        disszertációját az okkult jelenségek pszichológiájából szerezte. Orvosi vizsgái elvégzése után Eugen Bleuler
        asszisztense lett a burghölzi pszichiátriai kórházban, Zürichben. (Eugen Bleuler (1857-1939) együtt tanult
        Charcot-val és a skizofrénia szakértőjeként volt ismert.) Bleuler révén az 1900-as évek elejére a Burghölzli
        kiemelkedő kutatóközponttá vált, külföldről is érkeztek orvosok hogy láthassák a pszichés betegségek kezelésének
        és diagnózisának legújabb eredményeit. </p> 
       
        
        
       

</body>

</html>